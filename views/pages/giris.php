<!-- FA Questions Text -->
<div id="js__scroll-to-section" class="g-container--md g-padding-y-80--xs g-padding-y-125--sm">
	<h2 id="textHead" class="g-font-size-32--xs g-font-size-36--md g-text-center--xs g-margin-b-80--xs">GİRİŞ</h2>
	<div class="g-text-left--xs">
		<div>
		</p><p align="justify">Belalar, musibetler ve hastalıklar insan hayatının inkar edilemez gerçekleridir. Hayatımızı sürdürürken maddi ve manevi böyle birçok sıkıntıya maruz kalırız. İnsan iki unsurdan, beden ve ruhtan oluşan bir canlıdır. Bu nedenle insanla ilgili hastalıklar bedensel ve ruhsaldır. Bazen bu iki unsurun birbirini tetikleyen rahatsızlıkları da görülür. Yani ruhsal hastalıkların etkisiyle  bedensel, bedensel faktörlerin etkisiyle de ruhsal problemler ortaya çıkmaktadır.</p><p align="justify">Tıp, insan hastalıklarını araştıran ve tedavi eden bir bilimdir. Gerek bedensel gerekse ruhsal hastalıklar, bu bilimin  metodlarıyla tedavi edilir. İnsan kendisinde bir rahatsızlık hissettiğinde, tıbbın ilgili bölümüne müracat eder ve şifa arar. Fakat ruhsal hastalıklar söz konusu olduğunda durum değişir. Aslında psikiyatri ve nöroloji ruh ve sinir hastalıklarıyla ilgili bölümler olmasına rağmen, bilinçli hastalar şifayı buralarda ararken, bazı bilinçsiz hastalar ise şifa elde etmek için, metafizik alemdeki varlıklar (özellikle cinler) ile işbirliği yaparak şifa dağıttıklarını ileri süren insanlara da başvururlar.</p><p align="justify">Bunun nedeni, bilimsel verilerin yetersiz kalması sonucunda ruhun mahiyetinin anlaşılamaması, buna paralel olarakta ruhsal hastalıkların sebepleri ve bununla ilgili olarak tedavisinin de tam anlamıyla bilinememesidir. Yani ruhsal  hastalıkların tedavisinde psikiyatri ve nöroloji  yüzde yüz başarılı olamamakta ve şifa elde edilememektedir. Buna bağlı olarak da, bazı hastalar şifayı metafizik yöntemlere başvuran insanlarda aramaktadırlar. </p><p align="justify">Bu insanlara şifa elde edebilmek için başvurmak, hastalarde çeşitli başka problemlerin ortaya çıkmasına neden olmaktadır. Bilim ve hakikatle ilgisi olmayan yöntemler ile şifa verdiğini iddia edenlerin içerisinde istismarcıların oranı çok fazla olup, bunlar şifa verme vaadiyle hastaları boş yere oyalayıp zaman ve para kaybına yol açtığı gibi, hastalarda ümitsizliğe, karamsarlığa ve hastalığın daha da artmasına sebep olmaktadırlar.</p><p align="justify">Ruh hastalıkları psikiyatri biliminde sınıflandırılmıştır. Bu hastalıklar özetle; nevroz ve psikoz diye isimlendirilmiştir. Özellikle nevrotik rahatsızlıklarda gerek ilaç tedavisi, gerekse psikolog yardımıyla yapılan psikoterapi ile tedavi oranı yükselmiştir. Fakat psikotik rahatsızlıklar daha ağır olduğundan aynı oranda başarı elde edilememiştir. İşte psikiyatrideki bu durum ve psikiyatrik tedavinin uzun ve masraflı olması nedeniyle, şifa bulamayan ve şifayı az bir çaba ve gider ile elde etmeyi hedefleyen bazı hastaların, şifayı metafizik yöntemleri kullanan şifacılarda aramasına ve bunlara rağbet etmesine neden olmaktadır. </p><p align="justify"> Metafizik yöntemlere ve bunlar ile şifa dağıttıklarını söyleyenlere ilgi, insanımızın inanç sitemiyle de ilgilidir. Çünkü görünmeyen alem (gayb alemi) ile ilgili bilgiler, iki kaynaktan elde edilmektedir. Birincisi; İslam dini ve kitabı olan Kur'an-ı Kerim'dir. İkincisi ise; bu konulardaki hurafeler ve söylentilerdir. Hıristiyanlık ve Musevilikte de gayb alemi ile ilgili bilgiler bulunmaktadır. Bütün bu kaynaklardan gelen bilgilere göre, içinde yaşadığımız alemin görünmeyen yüzünde yaşayan canlıların bulunduğu bilinmektedir. Bu canlılar (melekler, cinler) geçmişten günümüze zaman zaman insanlar ile temasa geçerek, bu temasın olumlu veya olumsuz etkilerini  o insanlarda göstermişlerdir. Örneğin; melek temasıyla ilahi dinlerin ve kitapların ortaya çıkışı, bunun en belirgin olanıdır. Bu temasın bir diğer şekli de, cinlerin insanlar ile olan ilişkileridir. Tarihten günümüze, psikolojik ve ruhsal bozukluklar gösteren bir kısım insanlardaki bu tür hastalıkların, cinlerin temas etmesiyle bozulan ruhsal yapı nedeniyle ortaya çıktığı inancıdır. Cinler ile ilişki kuran bazı kötü niyetli çıkarcı insanların, büyü ilmi ile cinleri insanlara musallat ettikleri ve psikolojik-ruhsal hastalıklara yakalanmalarına neden olduklarına da inanılmaktadır.</p><p align="justify">Bu nedenle, psikiyatri ve nöroloji biliminin tam manasıyla tedavi edemediği hastalardaki rahatsızlıkların, metafizik sebepler ile oluştuğu inancı toplumumuzda bir hayli fazladır. Buna bağlı olarak ruhsal hastalıkların tedavisinin de, yine bu alem ile temaslı insanlar ile gerçekleşeceği ve  şifa bulmak için,  o insanlara başvurmak gerektiği inancı da yaygındır. Bilimsel ve ruhsal yetkinliği ispatlanamayan bu insanların, iddia ettikleri mesleklerinde ehliyetli olup olmadığı da bilinemez. Bütün bu belirsizliklere rağmen belki bir ümit ile şifa bulurmuyum diyen hastalar, çoğu istismarcı olan bu şifacıların kapısını çalarak çare aramaktadırlar. Bu insanlar, şifa verme adına ne bilimde ne de İslamda, yani hakikatte yeri olmayan etkinlikler yaparak ve bunun karşılığında da   hastalardan bazen fahiş ücretler alarak aldatmaktadırlar.</p><p align="justify">Bütün bu olumsuzluklara rağmen, acaba tıp biliminin sebebini izah edemediği ve şifasını da bulamadığı psikolojik-ruhsal hastalıkların, gayb alemindeki canlılar ile ilişkisini ve şifasının da yine bu metafizik yöntemlerden hak ve hakikate uygun, doğru olanı ile gerçekleştirileceğini kabul etmemek  gerçekçi midir? </p><p align="justify">Çünkü, bütün ilahi dinlerde ifade edildiği üzere ruh, insan bedeninden farklı ve metafizik alemden bedene yüklenmiş, hayatın devamını sağlayan ve bedeni terk ettiğinde de ölüme neden olan gaybi (görünmeyen) bir varlıktır. Yüce Allah, Kur'an-ı Kerim'de, Sana ruhtan soruyorlar. De ki: "Ruh Rabbimin bildiği bir iştir ve size ilimden ancak az bir şey verilmiştir. (İsra/85)" buyurmaktadır. Bu ayet, ruhun yaşadığımız dünya dışından, metafizik alem kaynaklı bir varlık olduğu, sahip olduğu bazı özellikleri nedeniyle gayb alemi ile ilişkili olduğu (rüya görmek), sağlıklı veya hastalıklı olmasının da, yine bu alemden ruha nüfuz eden  olumlu veya olumsuz etkilerle de ilgili olacağına işaret etmektedir. </p><p align="justify">İşte sitemizde bu bilgiler ışığında; insanda ortaya çıkan psikolojik-ruhsal hastalıkların bilimsel olarak izah edilemeyen sebeplerinden metafizik bir varlık olan cin musallatının belirtileri ve oluşturduğu rahatsızlıklar, metafizik alemle ilişki kuran büyücülerin büyü ilmi ile yaptıkları büyülerin belirtileri ve oluşturduğu rahatsızlıklar, ayrıca çevresel faktörler ile ortaya çıkan ve  çok yaygın olan bazı diğer ruhsal rahatsızlıklar izah edilerek, bunların tedavisini yapabileceklerini iddia eden istismarcılar hakkında da, hak ve hakikate (islama) uygun, akla ve mantığa aykırı olmayan doğru bilgiler  verilecektir. Büyü ve cin musallatı ile oluşan ruhsal rahatsızlıkların, islami yöntem olan  Kur'an ve dua ile nasıl tedavi edilebileceği, tecrübeler ışığında aklî-mantıkî izahlar ile ifade edilecektir. </p><p align="justify">Amacımız bu tür musallatlardan ve hastalıklardan muzdarip olan ve şifa bulamayan hastalara hem doğru bilgi vermek, hem de şifa bulmaları için yardımcı olmak ve gayret göstermektir. Çünkü Allah her derdin ve hastalığın çaresini ve şifasını da vermiştir. Bize düşen hem bilimin hem de dinimizin hakikatine uygun yöntem ile, derdimize - hastalığımıza sabırla çare aramaktır. Çareyi yanlış yollarda, yerlerde ve insanlarda arama gafletine düşmemektir. Cenab-ı Hak herkesin yardımcısı olsun. Amin</b></p>
	</div>
</div>
</div>
<!-- End FA Questions Text -->