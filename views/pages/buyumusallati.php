<!-- FA Questions Text -->
<div id="js__scroll-to-section" class="g-container--md g-padding-y-80--xs g-padding-y-125--sm">
	<h2 id="textHead" class="g-font-size-32--xs g-font-size-36--md g-text-center--xs g-margin-b-80--xs">BÜYÜ-SİHİR NEDİR, NEDEN YAPILIR?</h2>

	<div class="g-text-left--xs">
		<div>
			<p align="justify">Büyü; zararlı yöntemler ile  bir insanın iradesini elinden alarak, onu yönetim altına alıp, istenilenleri yaptırma işlemidir.  Büyü duyu organları ile alınan dış verileri, bozulan bilinç-beyin faaliyetlerinin oluşturduğu algı değişimi veya bozukluğuna bağlı olarak ortaya çıkan göz ve basiret bağlamak yani yanıltmaktan ibarettir. Yani aldatmacadır.  Büyü ince, gizli ve anlaşılması güç bir olaydır.  Hakikatle hayalin karışımı olup, direkt olarak insanın aklını, gözünü ve vücudunu etkileme olayıdır. Büyünün amacına uygun işleri yaptırmak için, insanın iradesinin elinden alınması veya yönlendirilmesidir. Büyü bir şeyi aslından başka bir şeye  çevirmektir. Büyü, şeytanın yardımıyla  ona  yaklaşılan iş  ve harekettir.  Araplarda büyünün kelime manası, sağlığı hastalığa çevirmek demektir.  Büyünün çoğunluğu  aslı olmayan hayaller, gerçek olmayan sanrılardır. Bazı tür büyülerin sevgi-nefret, iyilik-kötülük gibi  duygu ve hislerle ruha, bazı organik hastalıklar ile bedenlere de etkileri  vardır. Büyünün silahı etkileme ve telkindir. 
			</p><p align="justify"><u>Büyü; yapım amacına bağlı olarak ortaya  çıkan etki ve duygunun (sevgi-nefret)  güçlü bir şeytani enerji ile  belirli nesneler, şifre ve formül kullanılarak  büyü yapılana transferidir.</u> Büyünün en büyük tesiri  ruhlar üzerindedir. Fikirleri bozar kalpleri çevirir, ahlakı perişan eder, toplumların inanç değerlerini ifsad eder. Büyü-sihir   bedenlere ve ruha tesir eden,  insanı hasta eden, hatta  ölümüne sebep olabilen,  karı-koca arasını açan tertiplerdir. 
			</p> <p align="justify">Büyü belirli bir amaca yönelik olarak büyücü denilen insi  şeytan tarafından yapılır.  Büyü yapılırken  büyücü tarafından çağırılan  cinni şeytanlar (kafir cinler)  büyünün yapılma amacı olan,  büyücünün isteklerini  yerine getirirler. Büyü insanları hasta eder, duygu değişimine neden olarak sevgi veya nefret duygularını tersine çevirir. İnsanların arasını bozar, karı ile kocayı birbirinden ayırmaya sebep olur. Büyü kadınlara ve çocuklara daha çok etki eder. Büyünün tesir etmesi insanın içinde bulunduğu psikolojik durumlarla da (karamsarlık, evham, şüphe, korku, kaygı vb..) yakından ilişkilidir. İnsanlar büyüden korkarlar. Bu korku, büyünün niteliğinin ve şifasının kendileri tarafından bilinmemesi  ve çaresiz kalmaları nedeniyle oluşur. İçeriğin bilinmesi ile büyü, büyü olmaktan çıkar. Tesirinin giderilmesi için şifa aranır. Özünde ilmi gerçekleri ters yüz edip kullanmak olan  büyüyü yapmak, yaptırmak da İslam dinine göre büyük günahtır. Büyüden yardım ve şifa beklenmez. Büyü vardır gerçektir . Ancak haramdır. İslam büyü ve büyücülüğü yasaklamıştır. 
			</p><p align="justify"> Kur'an'da  ve   sünnette büyü ile ilgili ayet ve hadisler vardır. "Bakara 102: Tuttular da Süleyman mülküne dair şeytanların uydurup izledikleri şeyin ardına düştüler. Halbuki Süleyman inkar edip kafir olmadı, lakin o şeytanlar kafirlik ettiler; insanlara sihir öğretiyorlar ve Babil'de Harut ve Marut'a, bu iki meleğe indirilen şeyleri öğretiyorlardı. Halbuki o ikisi; "Biz ancak ve ancak sizi denemek için gönderildik, sakın sihir yapıp da kafir olmayın!" demeden kimseye birşey öğretmezlerdi. İşte bunlardan karı ile kocanın arasını ayıracak şeyler öğreniyorlardı. Fakat Allah'ın izni olmadıkça bununla kimseye zarar verebilecek değillerdi. Kendi kendilerine zarar verecek ve bir fayda sağlamayacak birşey öğreniyorlardı. Yemin olsun ki, onu (büyüyü) her kim satın alırsa, onu alanın ahirette bir nasibi olmayacağını da çok iyi biliyorlardı. Hakkıyla bilselerdi, uğruna canlarını sattıkları şey ne çirkindir. 103: Şayet onlar iman edipte korunmuş olsalardı, elbette Allah tarafından verilecek mükafat çok daha hayırlı olacaktı. Keşke bunu bilselerdi."
			</p><p align="justify">Bu ayet, büyü ilminin Allah katından indirilen iki melekle insanlara şartlı olarak imtihan edilmek üzere öğretildiğini, bu insanların kafir olmayı kabullenerek büyü ilmini öğrendiklerini ve çıkar sağlamak için insanlara büyü yaptıklarını, Hz. Süleymanın mülkü, saltanatı ve gücünü büyü ile elde ettikleri zannıyla büyüye önem verip hatta Hz. Süleymanı'da büyücülükle itham ettiklerini ifade edilmiştir. (Bu insanlar o devrin yahudi alimleridir. İsrailoğulları Babil sürgünü esnasında iken bu büyü ilmini orada öğrenip daha sonra İsrailde de büyücülüğü devam ettirmişler). Ayet büyücünün büyü yaparak küfür işlediğini ve büyü yaptıranın da ahirette hiçbir nasibinin olmayacağı ve cehenneme gireceği, büyüden fayda veya zarar elde etmenin sadece Allah izni ile olacağını  belirtmektedir. 103. Ayette ise melekler tarafından yapılan uyarıya iman edip büyüyü öğrenmek ve yaparak çıkar sağlamaktan kaçınsalardı, Allah'a iman edip, ahireti dünya çıkarına tercih ederek, ebedi bir mükafata nail olacaklarını ve bunun Allah katında daha makbul ve hayırlı olacağını ifade ederek, bizleri de bu hükme istinaden büyücülüğe ve büyü yaptırmaya karşı açıkça uyarmaktadır. Bu ayet o devrin olaylarını anlatmakla birlikte Allah'ın değişmeyen hükümlerinden biri olarak Kur'ana iman eden İslam ümmetini de bağlamaktadır. Yani bizim de iman esaslarımız içerisinde yer alır. 
			</p><p align="justify"> Büyünün daha ziyade algı ve duygu değişimi oluşturarak insanların arasını bozmada kullanıldığı ayette açıkça belirtilmiştir. O halde büyünün aslı yoktur diye aldanmamalıdır. Büyücülerden uzak durulmalıdır. Büyünün en tehlikelisi, büyücünün cin ve şeytanlara  başvurarak onları büyünün amacına uygun  olarak kullandığı türüdür. Çünkü şeytanlar yapısal özelliklerinin sağladığı avantajla ve ayrıca fıtraten insanlara düşman olmaları nedeniyle, büyülenen insanın bilinç-beyin faaliyetlerini bozarak bu zararlı işi isteyerek yaparlar. Bununla beraber büyücüler Allah'ın izni olmadıkça kimseye zarar veremezler. Çünkü gerçek tesir  ne büyücüde, ne de büyüde,  ne tabiatta, ne ruhta, ne şeytanda ve melektedir. Hakiki tesir eden ancak Allah'tır. Fayda ve zarar (hayır-şer)  ancak onun iradesi, ilmi ve kudreti ile meydana gelir. O halde her şeyden önce Allah'tan korkmalı,  Allah'a sığınmalıdır. Büyüden kaçınmalı, maruz kalındığında büyücü ve büyüye karşı koyabilmek için de Allah'ın kitabı olan Kur'an'a sarılmalıdır. 
			</p><p align="justify">Büyüye maruz kalan insan, Allah'a ve kaderine isyan ederek neden bu duruma düşürüldüğü kışkırtmasına kapılmaması gerekir. Çünkü, tabi tutulduğumuz kulluk imtihanının hem hayır, hem de şer yönü var. İnsanlar kendi iradeleri ile bu iki seçenekten birini  tercih eder ve ona göre sevap veya günah kazanır. Üçüncü bir alternatif veya kaçış yoktur. Ahirette de buna göre yargılanıp ecir kazanır. Allah'a iman ve büyüden kaçınma hak ve hayır ise bunun birde tersi olmalı ki, o da şeytana iman ve itaat olan büyücülük ve büyüdür. O zaman hayatımızda mutlaka bu ikilem içinde kalır ve ikisinden birinin muhatabı oluruz. Dolayısıyla alçak tabiatlarının ortaya çıkaması için içi dışı farklı kindar hain birileri kötü emellerine ulaşmak için büyü yapacak veya yaptıracak, masum olan birileride buna maruz kalacaktır. Maruz kalan imtihan edildiği şuuruyla kesinlikle isyan etmeden, herşeyin idaresini elinde tutan Rabbine iltica etmelidir. İman, ibadet ve sabırla ondan yardım isteyerek, büyünün etkisinin geçmesini beklemelidir.
			</p><p align="justify">Şeytan hiçbir zaman insanların huzur içinde mutlu bir hayat geçirmesini istemez. İstediği tek şey bütün insanları kendisiyle birlikte cehenneme sürüklemektir. Bunun için de elindeki tüm imkanları seferber eder. İnsanları kandırmak için her hileye başvurur. Büyü de, şeytanın hilelerinden biridir. (Kulluk imtihanının gereği şeytanı, onun özelliklerini ve misyonunu da Allah yaratmıştır) Şeytanın insanları bu dünya hayatında mutsuz etmek ve kendisiyle birlikte cehenneme götürmek için kullandığı korkunç bir tuzak, şeytanın ilmi; büyü-sihir ve hüddam (büyücüye yardım eden cinni şeytanlar). Şeytanın bu ilmi insanlara sadece  zarar verir. Şeytanın tesiri altındaki insi şeytan olan büyücüler, cinni şeytandan  yardım alarak bu ilmi başka insanlara  zarar vermek için kullanırlar. Amaçları onları huzursuz ve mutsuz  etmektir. Çünkü İblis, büyücüleri  bu doğrultuda kumanda eder. Büyücüler, şeytanın (kafir cinlerin)  yardımıyla birbirleriyle iyi anlaşan insanların arasını açmak, evli çiftleri birbirinden ayırmak, insanları psikolojik olarak hastalandırıp sıkıntı çekmelerini sağlamak için birçok kötülüğü yapabilirler. Bugün,  büyü sebebiyle hayatı inanılmaz işkencelerle geçen binlerce insan vardır. Ne yazık ki, büyücüler uğraştıkları bu korkunç ilmin onları Cehennem'e götüreceğinin bilincinde değiller veya umursamamaktadırlar. Şeytanın telkiniyle para karşılığında masum insanlara büyü yapıyorlar. Bu ilmi kullanarak çıkar sağlıyorlar. Allah'a isyan edip İblise kulluk ediyorlar.
			</p><p align="justify">Büyü, şeytanla büyücü arasında varılan bir anlaşmadır. Şeytan büyü konusunda kendisinden yardım isteyen büyücüye birtakım şirk hareketlerinde bulunmasını (Allah'a ortak koşulan eylemler) veya Allah'ın haram kıldığı bazı şeyleri yapmasını  şart koşar. Büyücü bu şeyleri yapmak suretiyle şeytanın yardımını alabilir. Anlaşıldığı  gibi, kafir cinler büyücüyle bir bedel karşılığında işbirliği yaparlar. Büyücünün küfrü  ne kadar fazlalaşırsa şeytanın büyücüye itaati de o kadar artar. Gerçek büyü, cin şeytanlarının yardımıyla yapılan büyüdür. Şeytanlar büyü vesilesiyle insanlar arasına kin sokmak, karı- kocayı birbirinden ayırmak veya ruha nefret duyguları aşılamak gibi görevleri büyücü adına gerçekleştirirler. Büyücü ve kahinlerin (gaybdan haber veren) metodu aslında cin-şeytanlarından yardım istemeye dayanır. Bu işlem şirktir. Çünkü, bu Allah’tan başkasına iman etmek ve ondan yardım istemektir. Allah'ın yasakladığı fiili tercih edip, yasakları çiğnemektir. Yani isyan etmektir. Bundan daha kötüsü büyücünün, ya sözle veya fiille Allah'ı inkar etmedikçe, şeytanların büyücüye hizmet etmemesidir. Büyücü Allah'a karşı ne kadar asi olursa, şeytanlarda büyücüye o kadar yakın ve itaatkar olur. Büyücülerin yazdıkları tılsımların hepsi şirktir ve açık küfürdür. Yazdıkları anlaşılmayan  harfler-şekillerdir. Onların arasına Kur'an'dan bazı ayetler sokabilirler. Cahil insanlara kendilerini dini hoca olarak tanıtırlar. Böylece yaptıkları büyülere dini bir görüntü de vererek bilgisiz insanları bilgisiz insanları çok kolay kazanırlar. En önemli özellikleri de çok fazla yalan söylerler.   
			</p><p align="justify"> Büyücü toplumda her türlü kötülük ve rahatsızlığı yayar ve bundan zevk duyar. Herhangi bir insana kötülük etmekten veya en adi işlemi yapmaktan çekinmez. Büyücü, büyü yaptırmak için kendine başvurandan, büyü yapılması istenen kişinin adını ve annesinin adını sorar. Saç kılı, tırnak, elbise veya resim gibi ona ait bir şey ister. Bundan sonra büyücü, büyü yaptığı kimseyi hasta etmek, hayal gördürmek, eşlerin arasını açmak vb.. için, çeşitli pis ve iğrenç malzemelerle büyüyü terkib eder. Büyüyü yapım aşamasında veya bitiminde  istediği kötülüğü yerine getirmeleri için kendisiyle işbirliği yapan kafir cinlerden istekte bulunur, dua eder, hatta yalvarır. Bu cinlere "Hüddam" denir. Hüddam cinler büyü yapılan kimseyi, ona ait şeyi koklamak veya resmine bakmak sureti ile tanır. Daha sonra durumunu izlemek için onu takibe alır. Eğer onu Allah'ın emirlerine uymayan biri olarak görürse, yapacağı görev hüddam için çok kolaydır. Büyü yapılana musallat olur ve büyünün amacını gerçekleştirmek için çalışır. Hüddam cin büyü yapılanın içine girer ve ona hayaller gösterir, sıkıntıya sokan  vehimler (korku)  verir. 
			</p><p align="justify">Hüddam cin büyü yapılan insanı,  Allah'a iman ve itaat eden dikkatli ve dürüst bir insan olarak görürse ondan korkar ve içine girmek için Allahı zikir etmeyi unuttuğu  bir anı veya aşırı sevinç, heyecan, korku, öfke-kızgınlık vb (böyle anlarda şuur ya zayıflar veya geçici olarak kaybedilir) anormal bir anını yakalayıncaya kadar onu takip eder. Zayıf anını bulduğunda ona da musallat olur ve büyünün amacına uygun görev yapar. Büyü yapılan kimse Allah'tan korkan, ibadet eden Kur'an okuyan Allah'ı zikreden biri ise Allah'ın yardımıyla büyü ona zarar vermez ama bazı belirtiler görülebilir. Ancak büyü yapılan imansız, imanı zayıf veya günahkar biri ise,  büyü onda çok fazla tesir eder, hayatı alt üst olur. Böylesinin sonu deliliğe varacak kadar büyük bir felaket olabilir. Büyü onun ruhuna ve bedenine etki eder, tam anlamıyla bilinci ve benliği baskı altına alınır. Artı o büyünün yapım amacına uygun davranışları kolaylıkla icra eder ve çevresiyle uyumsuzlaşır, tepki alır.
			</p><p align="justify"> Büyü hastaya iki şekilde temas ettirilir. İlki, büyü malzemesinin bir yiyeceğin içinde yenilerek veya bir içecek ile içilerek yahut bir kokuyla koklanarak veya el sıkışma ile hastanın vücuduna temas ettirilmesidir. Ya da, büyü malzemesi gömülü veya asılı olarak vücudun dışında olabilir. Büyünün hastaya tesiri de iki şekildedir. İlki, hastanın vücudunun içinden dahili tesirdir (bedene giren büyü malzemesi görevli şeytanları kendine çeker ve büyü yapılana girmesine sebep olur). Ya da vücuda dıştan etki ettirilen harici tesirdir (Bu durum en tehlikeli olanıdır, vefk ile yapılır ve ismi belirlenen şeytanlara büyü yapılana musallat olarak büyünün amacını gerçekleştirmeleri istenir). Bu tesirlerin ikiside büyü yapılanda hayal, sıkıntı, vehim, vesvese, korku, kaygı, takıntı, kuşku, kin, nefret, sevgi, vb.. ruhsal bozukluklar meydana getirir. Böylece büyü amacına ulaşmış olur. 
			</p><p align="justify"> Kendisinde büyü olduğundan şüphelenen hasta büyünün etkisini çözmek, şifa bulmak için, işin iç yüzünü bilemediğinden yine bir büyücüye gider ve şifayı ondan bekler. Ancak amacı kötülük yapmak olan ve bu amaçla şeytanla anlaşan ve onun emellerine hizmet eden, büyücü ve hüddamlarından şifa beklemek, kötülüklerinden vazgeçmelerini istemek saflık olur. Çünkü büyücü ve şeytanları iyilik yapmazlar. Büyülü insana yardım etmezler, edemezler. Onların tek bildiği yöntem kötülük yapmaktır. Büyücü para karşılığında büyüyü çözmek istese de, ona hizmet eden cinler İblisten emir aldığından büyücünün isteğini yerine getirmezler. Şeytan çoğu zaman büyücüye itiraz eder ve hasta şifa bulamaz. Böyle durumlarda  cin veya şeytan büyücüye yardım etmeyip onu ortada bırakırl. Tabi ki, bu gerçeği büyücü bilse bile hastasına söyleyemez ve para almak için,  büyüyü bozdum diyerek hastaya yalan söyler ve onu aldatır. Hatta bazı büyücüler oturdukları masalara kurdukları gizli düzenekler ile önceden kendileri tarafından hazırlanmış ve masanın altındaki gizli bölmeye saklanmış büyü malzemelerini hüddamlarına getirtme senaryosu uygulayıp, büyüyü çözme oyunu oynayarak hastalarını aldatırlar.
			</p><p align="justify"> Büyüyü tedavi etmede faydalı olan yegane metod İslami olanıdır. Kur'an'la tedaviye ne büyücü ne de cinler-şeytanlar karşı koyabilir. Sonsuz ilmi ve kudretiyle herşeyi yaratan ve idare eden Allah ve kelamı olan Kur'an karşısında büyücü ve şeytanların ilmi tutunamaz. İslami yöntemle yapılan tedavi (Rukye) büyüyü bozar ve cinler büyülenen hastayı terk eder. Ayrıca büyünün belirli bir süresi vardır. Süre bitince büyü etkisiz hale gelir. Çoğunlukla büyü geri teper. Büyüyü yaptırana döner. Kişi başkası için kazdığı kuyuya kendisi düşer.
			</p><p align="justify">Büyülü insanda uykuda ve uyanık halde bazı belirtiler ortaya çıkar. Uykuda; yatakta hemen uyuyamama, sık sık sağa-sola dönme, sıkıntılı ve korkunç rüyalar görme, dişlerini sıkmak, gıcırdatmak, uykuda ağlamak-gülmek, çığlık atmak, rüyada yüksekten düşmek, garip yerler, insanlar ve mahluklar görmek, uyanık halde iken; sebepsiz baş ağrısı, ibadet etmede zorlanmak veya terk etmek, beyin yorgunluğu, kaygı, korku, stres, depresyon, öfke,  vb.. belirtiler görülür. Ayrıca ümitsizliğe düşmek, halsizlik, tembellik, cinsel iktidarsızlık, sevdiklerine karşı nefret ve kin duyguları beslemek, rüyalarında yılan, köpek, kedi gibi hayvanları çokça görmek, eşine karşı soğuk davranmak, yersiz korkmak-kaygılanmak, kendi hatalarını başkalarına yüklemek, rüyalarda korkutulmak, yaşama sevincini yitirmek büyünün etkileridir. 
			</p><p align="justify">Giriş bölümünde bahsedildiği gibi bazı insanlar, gerek büyü-cin musallatının tedavisi için, gerekse kendileri ile ilgili gaybi birtakım bilgileri öğrenmek veya başka birçok sebepten dolayı,  kendilerini bu konuda ehliyetli iddia eden, medyum, falcı, büyücü, muskacı, üfürükçü, kahin vb.. gibi insanlara başvururlar ve  onları dinlerler, söylediklerine inanırlar. Gerek cin musallatı gerekse büyü musallatı ile ilgili açıklamalarda,  bu işlerin metafizik alemdeki şer canlıların etkisi ile olduğunu ve bu musallatların şifasında büyücü ve cinlerden fayda görülemeyeceğini izah ettik. Onların amacı kötülük yapmak olup, onlardan şifa ve iyilik beklenmez. Çünkü bu, onların varlık amacına uygun olarak yaptıkları şer işlere aykırı bir durumdur. Hakiki müessir Allah olduğu için, büyücü ve şeytan musibete, kötülüğe vesiledir. Şifayı vesileden değil, hakiki müessir (tesir eden) yani Allah'tan beklemek aklın ve imanın gereğidir. Aynen bunun gibi, gaybi konuları da öğrenmek için yukarıda mesleklerini zikrettiğimiz insanlara başvurmak akla-mantığa, en önemlisi Kur'ana aykırıdır. Çünkü, Kur'an'da Allah “De ki; Göklerde ve yerde Allah'tan başka kimse gaybı bilmez... (Neml65)" emretmiştir. Bu nedenle bu tür insanlara gidip onların söylediklerine ve yaptıklarına inanmak, bazen bir kısmı isabet etse bile Allah'tan başkasının her şeyi bildiğine ve onların her dilediğini yapacağına inanmak küfürdür.
			</p><p align="justify"> Medyum, büyücü, kahin, falcı vb.. insanlar, genellikle gaybden de haber verirler. Bu insanların bir başkasının ne geçmişini ne de geleceğini bilmesine imkan yoktur. En fazla bunlardan hüddamı olanlar, onların  yardımıyla, kendisine gelenin aklından geçenlerden haberdar olur ve onu söylerler. Gelen kişi de tamam, bu doğru söylüyor, benim hakkımda yaşadıklarımı bildi ve bunun yanında diğer söyledikleri de doğrudur der ve inanır. Halbuki cinler  ne geçmişi ne geleceği bilemezler. Hatta, halihazırdaki olayları da çoğu zaman bilemezler. Eğer bilselerdi; Kur'an'daki ifade ile ( Sebe 14) Hazreti Süleyman,  mabedin yapımında  cinler çalışırken asasına dayanmış şekilde  onları izlerken vefat etmiş ve cinler uzun süre Hz Süleymanın vefat ettiğini anlamamışlar ve çalışmaya devam etmişlerdir. Ta ki uzun bir müddet sonra bir ağaç kurdunun kemirdiği asanın kırılmasıyla Hazreti Süleyman yere düşmüş ve öldüğü anlaşılmış. Bu da cinlerin ne geçmişi, ne geleceği, ne de halihazırdaki durumu bilemediğini göstermektedir. 
			</p><p align="justify">Bu insanların en tehlikeli tarafı kendisine gelen hastaya (hasta rahatsızlık belirtilerini söyleyerek açık veriyorsa) mutlaka kendisinde cin veya büyü musallatının olduğunu söylemesi ve onu tedavi edebileceğini ifade ederek, geleni istismar etmesidir. Onlara göre kendilerine gelen hastaların çoğu ya büyülüdür ya da cin musallatlıdır. Geleni buna ikna ederek onlardan çıkar sağlarlar. Bunun için önce bakım yaparlar. Kimi Kur'an'a, kimi de yıldıznameye bakarak gelen hakkında ortalama birçok şey söyler. Sözlerinin çoğu yalandır. Cinlerden haber alsalar bile (cinler de çok fazla yalan söyler)  geleni musallatlı veya hasta olduğu konusunda evhamlandırıp amacına ulaşırlar. 
			</p><p align="justify">Medyumluk bir çeşit cincilik, falcılıktır. Şeytani cinlerin sözcülüğünü üstlenen bu insanlar, ruh çağırma seanslarında gelen cinler ile iletişim kurarak onlara sordukları sorular ile gelecek hakkında ahkam kesmeye varıncaya kadar, her türlü kehanete başvururlar. Oysa gaybın (bilinmeyenin) anahtarı Allah'ın yanındadır, gaybı ancak Allah bilir. O da ancak elçilerine gaybı bildirmiştir. Başka kimse bilemez. 
			</p><p align="justify">Kahinlik cinden bir  hüddam edinip, olmuş şeyleri ona sorup ondan öğrenmek ve bunları başkalarına bildirmektir. Şeytan ile işbirliği yapan falcılar, ayrıca yıldıznameye bakıp, sorulan her şeye cevap verenler de böyledir. Bunlar genelde ortalama, yuvarlak ifadelerle olayları aktarırlar. Söylediklerinden bazısı tesadüfen isabetli olsa da çoğu yalandır.
			</p><p align="justify">Ayrıca yıldızlarla veya başka nesnelerle fal baktırmak, yıldızları insanların kaderine hükmeden, kişiliğini belirleyen güçler olarak görmek (astroloji) , bunları büyü ve falcılığa alet etmek, inanmak , İslam dinine göre Allah'a şirk koşmak olup büyük günahtır.
			</p><p align="justify">Çünkü insanlara ve tabiata hükmeden yegane güç ve kuvvet kendisinden başka güç ve kuvvet sahibi olmayan Allah'tır. O ilmi, iradesi ve kudretiyle her şeyi yaratan, ayakta tutan ve yönetendir. O  dilemedikçe hiçbir şey olmaz. Olan herşey Allah tarafından ezelde belirlenmiş bir kader programına göre meydana gelir. Kadere Allahdan başka hiçbir varlık müdahale edemez ve Allah bildirmedikçe kaderde yazılı olan gaybi bilgileri ne melekler, ne peygamberler ne de cinler ve insanlar bilemez. 
			</p><p align="justify">Bu nedenle onun varlığına, isim ve sıfatlarına, Kur'an'da bildirdiği hükümlere aykırı yapılan tüm iş ve söylemler, bunu yapan insanlar, inananlar, İslam'da Allah'a isyan etmiş kabul edilerek yapılan iş ve söylemler küfür, yapan ve yaptıranlarda kafir olarak tanımlandırılmıştır. Bu küfür sayılan işleri yapan, yaptıran, inanan ve alet olan gerek cinni gerek insi şeytanlar lanetlenmiş ve Kur'an'da ebedi cehennemlik oldukları açıkça izah edilmiştir. Bu dünyada isyanları nedeniyle huzur ve rahat bulamayacakları ölünceye kadar şeytanla arkadaş olacakları belirtilmiştir.
			</p><p align="justify"> Muskacılar, kendilerine gelen hastalara muska yazarak onları tedavi ettiklerini iddia edenlerdir. Muska iki şekilde yapılır. İlki, bir kağıda hastanın durumuna göre Allah'ın esması, Kur'an ayeti veya dua yazılır. Bu tür muskalar İslam'a göre caiz kabul edilmiştir. Fakat bu muskaların cin-büyü musallatına faydası olmaz. Şifa verici değildir. İslam alimlerine göre bu tür muskaların yetişkin insanlara da yapılıp, takılması uygun görülmemiştir. Sadece erginliğe erişmeyen küçük çocuklara, koruma amacıyla yapılıp, takılmasının  islama aykırı olmadığını bildirmişlerdir. 
			</p><p align="justify"> İkinci tür muskalar ise tamamen şirktir. Bunlara tuhaf şekiller, resimler, rakamlar, harfler yazılır. Bunların dini hiçbir hükmü yoktur ve bâtıldır. Bu tür muskalar, genellikle büyücüler, çıkarcı şifacılar veya hocalar tarafından yapılır. Bu muskalar ne şifa, ne de koruma sağlamaz. Hatta, habis ruhların (şeytanların) bu muskayı takana musallat olmasına neden olurlar. Ayrıca, bazı muskacılar o kadar ileri gitmişlerdir ki, saf insanları istismar edecek bir yöntemi utanmadan göz göre göre icra ederler. Bunlar havas kitaplarından alınmış, ayet veya dua yazılı fotokopileri şifa niyetiyle kendilerine gelen hastalara vermektedirler. Bu tür bir uygulamanın bilimle hakikatle izahı mümkün değildir. Bu tür istismarcılardan kesinlikle uzak durulmalıdır.
			</p><p align="justify"> Sonuç olarak metafizik canlıları kullanarak insanlara kötülük yapmak amacıyla büyü yapmak ve yaptırmak, kendimiz veya bir başkasının gizlisini bilmek için bakım adı altında kehanetlerde bulunmak ve  yaptırmak, psikolojik rahatsızlıklara şifa için şeytana ve onunla işbirliği yapan insanlara gitmek bize istediğimiz faydayı sağlamayacağı gibi daha zor durumlara düşmemize neden olabilir. En kötüsü Allah'a isyan ederek hem dünyamızı hem de ahiretimizi kaybederiz. Bu konuları ilk ağızdan öğrenmek için Kur'an-ı Kerim okumalı ve hakikati doğrudan Rabbimizle muhatap olarak öğrenmeliyiz.</b></p>
		</div>
	</div>
</div>
<!-- End FA Questions Text -->